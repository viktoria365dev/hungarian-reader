Nyíregyháza egy nagyváros Magyarország keleti részén. Körülbelül 115 000 (száztizenötezer) ember él itt. Közel van az ukrán és a román határhoz. Nyíregyháza tiszta és zöld város. Sok parkot, fát és virágot találsz itt A belvárosban sétálóutca is van, ahol üzletek, kávézók és éttermek várják a látogatókat.

Nyíregyháza része Sóstó, ami a központtól nem messze található. Itt van a Sóstói-erdő, a tó, a népszerű fürdő és a híres állatkert is. A Nyíregyházi Állatpark Magyarország egyik legnagyobb és legmodernebb állatkertje. Sokféle állat él itt: oroszlán, elefánt, pingvin, zsiráf, medve. Az állatkert nagy, az állatok természetes környezetben élnek. A gyerekek nagyon szeretnek ide jönni.

A Sóstói Fürdő gyógyvize nagyon híres. A víz meleg és ásványi anyagokban gazdag. Sok ember jön ide pihenni, gyógyulni vagy kikapcsolódni. A fürdőben van élménymedence, szauna és wellness részleg is. Nemcsak a gyerekek, de a felnőttek is nagyon szeretik.

Nyíregyházán sok jó általános és középiskola van. A Nyíregyházi Egyetemen pedig sok diák tanul. A városban van színház, múzeum és könyvtár is. A Móricz Zsigmond Színház változatos előadásokat kínál: klasszikus darabokat, vígjátékokat, zenés műsorokat. A Jósa András Múzeum kiállításai is nagyon érdekesek. A Kállay Gyűjteményt is ajánlom, ha érdekel a magyar történelem. Angol nyelven is van tárlatvezetés.

Nyíregyháza vonattal és busszal is könnyen elérhető. A városban helyi buszokkal lehet közlekedni. Bár van repülőtér, de ez nem nemzetközi. A Debreceni nemzetközi repülőtér viszont nincs messze. Ajánlom azoknak, akik például Londonból szeretnének Magyarország keleti részére utazni.

A régió híres az almáról, szilváról és más gyümölcsökről is. A piacokon friss termékeket lehet vásárolni. Nyíregyháza barátságos, nyugodt város. Jó hely tanulásra, pihenésre és kirándulásra. Ha Magyarország keleti részén jársz, ne hagyd ki! Főleg akkor, ha szeretnéd megkóstolni a híres szabolcsi gíroszt! Itt a gírosz kifliben kapható, bár nekem a gíros-tál a kedvencem, amiben csirkehús és zöldségek mellett sültkrumpli is van.
