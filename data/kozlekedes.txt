Magyarországon sokféle közlekedési lehetőség van. Az emberek általában gyalog, biciklivel, autóval, busszal, villamossal, vonattal vagy metróval utaznak. A közlekedés attól függ, hogy hol élsz: városban vagy faluban. A nagyobb városokban, például Budapesten, Debrecenben vagy Szegeden, jól működik a tömegközlekedés. Ez azt jelenti, hogy sok ember együtt utazik például buszon, villamoson vagy metrón.

Budapesten négy metróvonal van. A metró gyors és gyakran jár. Ideális, ha gyorsan akarsz eljutni valahova. A villamos sárga, síneken közlekedik. A busz sok helyre elvisz, és naponta több ezer ember használja. A jegyet vagy bérletet előre kell megvenni. A diákok és nyugdíjasok kedvezményt kapnak.

A kisebb városokban és falvakban nem olyan jó a tömegközlekedés. Ott az emberek gyakran autóval vagy biciklivel közlekednek. A bicikli népszerű, mert olcsó, gyors és környezetbarát. Magyarországon sok embernek van autója. Az autóval könnyebb dolgozni menni vagy bevásárolni. Az autópályák jók, de nem ingyenesek.

A vonat is fontos közlekedési eszköz. A MÁV (Magyar Államvasutak) működteti a vonatokat. A vonatok összekötik a városokat és a falvakat. Vannak gyorsvonatok, személyvonatok és InterCity is, ami csak a nagyobb városokban áll meg. A vonat kényelmes, és sok ember használja munkába járáshoz vagy utazáshoz.

A repülő ritkábban használt közlekedési eszköz. Magyarországon a legnagyobb repülőtér a Liszt Ferenc Nemzetközi Repülőtér, ami Budapesten található. Innen lehet külföldre utazni. Régen így hívtuk: Ferihegy. Még ma is sokan ezt a szót használják, ha a repülőtérről beszélnek.

Magyarországon elég jó a közlekedés és a jegyek sem drágák.
