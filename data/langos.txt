A lángos egy híres magyar étel. Sokan szeretik, főleg nyáron, a strandon. A lángos kerek, lapos, és olajban sütik. A tésztája puha, kívül ropogós.

A klasszikus lángos fokhagymás. A tetejére fokhagymás olajat, tejfölt és sajtot tesznek. Ez nagyon finom és laktató. Vannak más változatok is. Lehet kérni lángost sonkával, kolbásszal, vagy akár pizzás feltéttel is. Vannak édes lángosok is, például lekvárral vagy nutellával.

A lángost sok helyen árulják. Van lángosos a piacon, a strandon, a fesztiválokon, és néha az utcán is. Az emberek gyakran sorban állnak, mert a lángost frissen sütik, hiszen melegen a legjobb.

A lángos nem drága, és gyorsan elkészül. Otthon is egyszerűen elkészíthető.

A lángos tehát a nyár fontos része, egy igazi élmény. Főleg akkor, amikor nyáron a strandon vagy a Balatonon vagy, és megeszel egy sajtos-tejfölös lángost!

Ha Magyarországon jársz, érdemes megkóstolni a lángost. A lángosnak szerintem senki sem tud ellenállni.