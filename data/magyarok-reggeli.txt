A reggeli nagyon fontos. Magyarországon sokféle reggeli létezik. Van, aki gyorsan eszik, van, aki nyugodtan reggelizik otthon. A magyar reggeli lehet sós vagy édes. Attól függ,hogy ki mit szeret, és mennyi ideje van.

Sokan esznek kenyeret vagy péksüteményt. A kenyeren általában van vaj, sajt, felvágott, kolbász vagy tojás. A pékségekben sokféle kifli, zsemle, pogácsa és péksütemény kapható. A tojás is népszerű. Lehet főtt tojás, rántotta vagy tükörtojás. A zöldség is része lehet a reggelinek. A magyarok nagy kedvence többek között a paradicsom, paprika, uborka és a retek is.

Vannak, akik inkább az édes ételeket szeretik. Például lekváros kenyér, mézes pirítós vagy kakaós csiga. A gyerekek gyakran esznek gabonapelyhet tejjel. A magyarok gyümölcsöt is szeretnek enni reggelire. Népszerű például az alma, a banán, a szőlő vagy a narancs. Van, aki turmixot készít.

A magyarok sokféle italt isznak reggel. A felnőttek gyakran kávét isznak tejjel vagy cukorral. Van, aki a teát választja, citromlével és cukorral. A gyerekek inkább tejet, kakaót vagy gyümölcslevet kapnak.

Ha Magyarországon jársz, érdemes elmenni egy pékségbe reggel, mert nincs is jobb, mint egy friss, finom péksütemény!
