A C-vitamin egy fontos vitamin az emberi test számára. Segít megőrizni az egészséget, és erősíti az immunrendszert. Ha elegendő C-vitamint fogyasztunk, könnyebben elkerülhetjük a betegségeket, például a megfázást.

A C-vitamin felfedezése egy magyarhoz kötődik. Szent-Györgyi Albert magyar tudós volt, aki először mutatta ki a C-vitamint paprikából. Ezért 1937-ben Nobel-díjat kapott. Ő nemcsak tudós volt, hanem orvos és tanár is. A munkája sok ember életét jobbá tette.

A C-vitamin vízben oldódik. Ez azt jelenti, hogy a test nem tárolja, hanem gyorsan kiüríti. Ezért minden nap szükség van rá. Nem elég egyszer bevenni, rendszeresen kell fogyasztani.

A C-vitamin segít a sebgyógyulásban, védi a sejteket, és javítja a vas felszívódását. Ez különösen fontos, ha valaki fáradékony vagy vérszegény. A C-vitamin antioxidáns is, ami azt jelenti, hogy védi a testet a káros anyagoktól.

Sok ételben van C-vitamin. Például: citrom, narancs, kivi, mandarin, paprika, paradicsom, brokkoli stb. A friss zöldségek és gyümölcsök a legjobb C-vitamin-források. Vannak C-vitamin tabletták is, amiket gyógyszertárban, drogériában lehet venni. Ezek akkor hasznosak, ha valaki nem tud elég zöldséget vagy gyümölcsöt enni. Télen sokan szednek C-vitamint, hogy ne legyenek betegek.

Te szedsz C-vitamint? Én multivitamint szedek már több éve. Szerintem nagyon hasznos! Jobban érzem magam tőle és sokkal ritkábban vagyok beteg. A C-vitamin egyébként a bőrápolásban is nagyon fontos, hiszen remek antioxidáns, ami védi, erősíti és gyógyítja a bőrt. Igazán remek hatóanyag, használd gyakran!
